ИНСТРУКЦИИ ЗА РАБОТА СЪС СИСТЕМАТА
----------------------------------

ИНСТАЛИРАНЕ

Ако ще се ползва локално копие на сайта, на което да се изпробват новите страници, описаните по долу действия се извършват първо на локален сървър, а после се повтарят и на отдалечения сървър.

1. Ако се инсталира на съществуващ сайт се създава нова директория и в нея се копират файловете на системата. Ако се инсталира на нов сайт файловете на системата може да се сложат в главната директория, предназначена за страници на сайта.

2. Преименува са папката manage (желателно е новото име да е рядко срещано) и се защитава с парола. (На локалното копие може и без парола, но на отдалечен сървър - задължително!)

3. Ако е необходимо се създава MySQL база данни и потребител за нея.

4. Отварят се един по един файловете с имена, започващи с _conf_, задават се правилни стойности на променливите за настройка и се записват с имана, започващи само с conf_. (Непременно трябва да се променят и стойностите на променливите от файл conf_paths.php: $adm_name, $adm_value, $edit_name и $edit_value.)

5. Изпълнява са скрипта _install.php от директория manage (или както там е преименувана).

6.  С опция "View source" на браузъра се влиза в кода на показваната от _install.php страница. Този код представлява SQL заявка за създаване на необходимите таблици. В панела за управление на MySQL се копира и се изпълнява тази заявка.

7. Ако всичко е преминало успешно при опит за отваряне през браузър на директорията на системата, трябва да се покаже страница със заглавие "Home page" и текст "Some text".

ИЗПОЛЗВАНЕ НА СИСТЕМАТА

Собственикът на сайта, за да може да го редактира, трябва да посети директорията за администриране. Името на директорията е зададено при преименуването на директорията manage. В тази директория, ако са спазени горните указания, се влиза с потребителско име и парола. След влизане се показва меню за администриране:

Home :: / :: Edit :: Normal :: New page :: 1 :: File system :: Database :: phpMyAdmin :: $_SERVER :: go to LOCAL/WEB :: Dump :: w3c

След първото влизане в директорията за администриране това меню остава да се вижда на всяка страница на сайта. Позицията му е постоянна - в горния край на прозореца на браузъра.

Хипервръзката Home отваря главната страница на системата, а / - главната страница на сайта.

Всяка показвана от системата страница се вижда в нормален режим (така както я виждат посетителите) или в режим на редактиране. Превключването между режимите става с връзките Normal и Edit.

В режим на редактиране след всеки надпис се показва хипервръзка *. Щракването върху тази хипервръзка отваря страница за редактиране на съответния на надписа запис в базата данни.

Например, за да промените текста на автоматично създадената главна страница, щракнете върху Еdit и после върху връзката * след "Some text". Така се отваря страница за редактиране на записа от таблица $tn_prefix.'content', който съдържа този надпис. Щракването на бутона "Save & Close" записва промените и връща към страницата, съдържаща текста.

За да промените заглавието на страница, щракнете върху връзката * след заглавието.

Нова страница се създава с щракване върху New page. Новосъздадената страница се отваря в режим на редактиране с щракване върху препратката с номер в менюто за администриране.

File System отваря страница, която показва списък на файловете на сървъра и дава някои възможности да бъдат редактирани.

Database отваря страница, която показва списък на таблиците в базата данни и дава възможност за добавяне, изтриване и редактиране на записи в тези таблици.

