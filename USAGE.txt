ИНСТРУКЦИИ ЗА РАБОТА СЪС СИСТЕМАТА
----------------------------------

ИНСТАЛИРАНЕ

Ако ще се ползва локално копие на сайта, на което да се изпробват новите страници, описаните по долу действия се извършват първо на локален сървър, а после се повтарят и на отдалечения сървър.

1. Ако се инсталира на съществуващ сайт се създава нова директория и в нея се копират файловете на системата. Ако се инсталира на нов сайт файловете на системата може да се сложат в главната директория, предназначена за страници на сайта.

2. Ако е необходимо се създава нова MySQL база данни и потребител за нея. Иначе може да се използва вече съществуваща. 

3. Копира се файл _conf_database.php в conf_database.php. Отваря се conf_database.php и се задават правилните стойности за името на базата данни, името на потребителя, паролата и представката, която да имат имената на таблиците.

4. Изпълнява са скрипта _install.php от директория manage. Този скрипт създава таблиците за базата данни.

5. Изпълнява се скрипта _secure.php от директория manage. Той генерира случайни стойности на някои данни с цел повишаване сигурността на сайта. Генерира, също така и ново име за директория manage.

6. Преименува се директория manage с новото име предложено от скрипта _secure.php. 

7. Директорията с ново име се защитава с парола.

8. В таблица options се задават правилни стойности на променливите с имена:
host_web - домейна на сайта, 
host_local - локален домейн, по подразбиране е localhost, но на някои системи може да е друг
phpmyadmin_web - адрес на phpMyAdmin или друг панел за управление на базата данни на отдалечения сървър
phpmyadmin_local - адрес на phpMyAdmin или друг панел за управление на базата данни на локалния сървър.

ИЗПОЛЗВАНЕ НА СИСТЕМАТА

Собственикът на сайта, за да може да го редактира, трябва да посети директорията за администриране. Името на директорията е зададено при преименуването на директорията manage. В тази директория, ако са спазени горните указания, се влиза с потребителско име и парола. След влизане се показва меню за администриране:

Home :: / :: Edit :: Normal :: New page :: 1 :: File system :: Database :: phpMyAdmin :: $_SERVER :: go to LOCAL/WEB :: Dump :: w3c

След първото влизане в директорията за администриране това меню остава да се вижда на всяка страница на сайта. Позицията му е постоянна - в горния край на прозореца на браузъра.

Хипервръзката Home отваря главната страница на системата, а / - главната страница на сайта. В случай, че системата е инсталирана в главната директория на сайта, двете хипервразки съвпадат.

Всяка показвана от системата страница се вижда в нормален режим (така както я виждат посетителите) или в режим на редактиране. Превключването между режимите става с връзките Normal и Edit.

В режим на редактиране след всеки надпис се показва хипервръзка *. Щракването върху тази хипервръзка отваря страница за редактиране на съответния на надписа запис в базата данни.

Например, за да промените текста на автоматично създадената главна страница, щракнете върху Еdit и после върху връзката * след "Some text". Така се отваря страница за редактиране на записа от таблица $tn_prefix.'content', който съдържа този надпис. Щракването на бутона "Save & Close" записва промените и връща към страницата, съдържаща текста.

За да промените заглавието на страница, щракнете върху връзката * след заглавието.

Нова страница се създава с щракване върху New page. Новосъздадената страница се отваря в режим на редактиране с щракване върху препратката с номер в менюто за администриране.

Хипервръзката с номер отваря последната добавена на сайта страница в режим на редактиране.

File System отваря страница, която показва списък на файловете на сървъра и дава някои възможности да бъдат редактирани.

Database отваря страница, която показва списък на таблиците в базата данни и дава възможност за добавяне, изтриване и редактиране на записи в тези таблици.

phpMyAdmin отваря phpMyAdmin панела за управление на базата данни.

$_SERVER отваря страница показваща елементите на този масив.

go to LOCAL или go to WEB отваря същата страница на локалния сървър, когато сте на отдалечения сървър или обратно.

Dump - не особено успешно реализирана идея...

w3c отваря html валидатора от w3c.org за проверка на кода на страницата.

РЕДАКТИРАНЕ НА ФАЙЛОВЕ

При щракване на хипервръзката File system се показва списък на файловете и директориите. Директориите са с получер шрифт. Щракването върху име на директория показва списък на файловете и директориите от нея. Щракването върху име на файл отваря файла за редактиране.

Срещу всеки файл има радиобутон, с който даден файл се избира. Избраният файл може да се:
- отвори като страница с бутон "View"
- преименува - бутон "Rename" или 
- изтрие - бутон "Delete".

За да се изпълни php файл се щраква радиобутона пред името му и бутон "View".

Нов файл се създава с "Create file".

Нова директория се създава с "MkDir".

Директория може да се изтрие с "Delete" само ако е празна.

РЕДАКТИРАНЕ НА ЗАПИСИ В ТАБЛИЦИТЕ НА БАЗАТА ДАННИ

Щракването върху хипервръзката "Database" отваря страница, в която се показват имената на таблиците в базата данни, а срещу всяко име на таблица - списък на имената на полетата от съответната таблица.

Щракването върху името на таблица отваря страница, която показва записите от таблицата.

За да се редактира запис се щраква върху номера му в колона ID на таблицата.

За да се изтрие запис се щраква бутона "х" до номера му в колона ID на таблицата.

За създаване на нов запис се щраква бутона "New record" под таблицата.

За намиране на определен запис от падащия списък се избира име на поле, а след LIKE се пише стойността, която трябва да има това поле. Може да се задава и частично съвпадение със символ % отпред, отзад или от двете страни на стойността, която се търси. Щракването на бутона "Filter" ще изведе в таблицата само записите, за които има съвпадение по избраното поле. 

