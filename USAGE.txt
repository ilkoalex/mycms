ИНСТРУКЦИИ ЗА РАБОТА СЪС СИСТЕМАТА
----------------------------------

ИНСТАЛИРАНЕ

Ако ще се ползва локално копие на сайта, на което да се изпробват новите страници, описаните по долу действия се извършват първо на локален сървър, а после се повтарят и на отдалечения сървър.

1. Ако се инсталира на съществуващ сайт се създава нова директория и в нея се копират файловете на системата. Ако се инсталира на нов сайт файловете на системата може да се сложат в главната директория, предназначена за страници на сайта.

2. Ако е необходимо се създава нова MySQL база данни и потребител за нея. Иначе може да се използва вече съществуваща. 

3. Изпълнява са скрипта manage/_install.php. Този скрипт пита за данните за достъп до базата данни, създава конфигурационен файл и продължава със създаване на основните таблици в базата данни.

4. Изпълнява се скрипта _secure.php от директория manage. Той генерира случайни стойности на някои данни с цел повишаване сигурността на сайта. Генерира, също така и ново име за директория manage.

5. Преименува се директория manage с новото име предложено от скрипта _secure.php. 

6. Директорията с ново име се защитава с парола.

7. В таблица options се задават правилни стойности на променливите с имена:
host_web - домейна на сайта, 
host_local - локален домейн, по подразбиране е localhost, но на някои системи може да е друг
phpmyadmin_web - адрес на phpMyAdmin или друг панел за управление на базата данни на отдалечения сървър
phpmyadmin_local - адрес на phpMyAdmin или друг панел за управление на базата данни на локалния сървър.

ИНСТАЛИРАНЕ НА МОДУЛИ

Ако даден модул изисква собствени таблици или записи в базата данни, то преди използване на модула той трябва да се инсталира, за да създаде тези таблици и записи. Инсталирането се извършва с _install.php с параметър m = имато на модула.

ИЗПОЛЗВАНЕ НА СИСТЕМАТА

Собственикът на сайта, за да може да го редактира, трябва да посети директорията за администриране. Името на директорията е зададено при преименуването на директорията manage. В тази директория, ако са спазени горните указания, се влиза със зададените потребителско име и парола. След влизане се показва меню за администриране:

Home :: / :: Edit :: Normal :: New page :: 1 :: File system :: Database :: cPanel :: phpMyAdmin :: $_SERVER :: go to LOCAL/WEB :: custome_link :: w3c :: х

След първото влизане в директорията за администриране това меню остава да се вижда на всяка страница на сайта. Позицията му е постоянна - в горния край на прозореца на браузъра.

Хипервръзката Home отваря главната страница на системата, а / - главната страница на сайта. В случай, че системата е инсталирана в главната директория на сайта, двете хипервразки съвпадат.

Всяка показвана от системата страница се вижда в нормален режим (така както я виждат посетителите) или в режим на редактиране. Превключването между режимите става съответно с връзките Normal и Edit.

В режим на редактиране след всеки надпис се показва хипервръзка *. Щракването върху тази хипервръзка отваря страница за редактиране на съответния на надписа запис в базата данни.

Например, за да промените текста на автоматично създадената главна страница, щракнете върху Еdit и после върху връзката * след "Текст на страницата.". Така се отваря страница за редактиране на записа от таблица $tn_prefix.'content', който съдържа този надпис. Щракването на бутона "Save & Close" записва промените и връща към страницата, съдържаща текста.

За да промените заглавието "Начална страница", щракнете върху връзката * след заглавието.

Нова страница се създава с щракване върху New page. Новосъздадената страница се отваря в режим на редактиране с щракване върху препратката с номер в менюто за администриране. По-мощна функция за създаване на нови страници се предоставя от модула usermenu.

Хипервръзката с номер отваря в режим на редактиране последната добавена на сайта страница.

File System отваря страница, която показва списък на файловете на сървъра и дава някои възможности да бъдат редактирани.

Database отваря страница, която показва списък на таблиците от базата данни, които принадлежат на системата (имената им започват със зададената представка) и дава възможност за добавяне, изтриване и редактиране на записи в тези таблици.

cPanel отваря панела за администриране на сайта, ако в настройката cpanel_url е зададен неговия адрес.

phpMyAdmin отваря phpMyAdmin панела за управление на базата данни.

$_SERVER отваря страница показваща елементите на този масив.

go to LOCAL или go to WEB отваря същата страница на локалния сървър, когато сте на отдалечения сървър или обратно.

custom_link e допълнителен html код, който добавя в менюто за администриране други елементи по желание на разработчика на сайта.

w3c отваря html валидатора от w3c.org за проверка на кода на страницата.

Знакът х в края на менюто, скрива менюто за администриране. За да се покаже отново, трябва да се отиде до директорията за администриране.

РЕДАКТИРАНЕ НА ФАЙЛОВЕ

При щракване на хипервръзката File system се показва списък на файловете и директориите. Директориите са с получер шрифт. Щракването върху име на директория показва списък на файловете и директориите от нея. Щракването върху име на файл отваря файла за редактиране.

Срещу всеки файл има радиобутон, с който даден файл се избира. Избраният файл може да се:
- отвори като страница с бутон "View"
- преименува - бутон "Rename" или 
- изтрие - бутон "Delete".

За да се изпълни php файл се щраква радиобутона пред името му и бутон "View".

Нов файл се създава с бутон "Create file".

Нова директория се създава с бутон "MkDir".

Директория може да се изтрие с бутон "Delete" само ако е празна.

РЕДАКТИРАНЕ НА ЗАПИСИ В ТАБЛИЦИТЕ НА БАЗАТА ДАННИ

Щракването върху хипервръзката "Database" отваря страница, в която се показват имената на таблиците в базата данни, а срещу всяко име на таблица - списък на имената на полетата от съответната таблица.

Щракването върху името на таблица отваря страница, която показва записите от таблицата.

За да се редактира запис се щраква върху номера му в колона ID на таблицата.

За да се изтрие запис се щраква бутона "х" до номера му в колона ID на таблицата.

За създаване на нов запис се щраква бутона "New record" под таблицата.

За намиране на определен запис от падащия списък се избира име на поле, а след LIKE се пише стойността, която трябва да има това поле. Може да се задава и частично съвпадение със символ % отпред, отзад или от двете страни на стойността, която се търси. Щракването на бутона "Filter" ще изведе в таблицата само записите, за които има съвпадение по избраното поле.

ЕЗИЦИ

Езиците, на които се показват текстове на сайта се задават с настройката languages, която се съхранява в таблица options. Тази настройка представлява PHP скрипт, присвояващ стойност на променливата $languages. Тази променлива е асоциативен масив с ключове - кодовете на езиците и стойности - иманата им. Например, за сайт на български и английски: $languages = array('bg' => 'Български', 'en' => 'English');.

Знаменца за смяна на езика се показват на място, на което е вмъкнат елемент <!--$$_LANGUAGEFLAGS_$$-->.

Върху начина на показване на знеменцата влияе настройката flag_setting.
При стойност 'flag&text' се показва знаме и име на езика под него;
при стойност 'flag text' се показва знаме и име на езика до него;
при стойност 'flag' се показва само знаме, което е така по подразбиране;
а при 'text' се показва само текстова хипервръзка.

